Komunikacja TCP:
Serwer odbiera porcje danych do momentu, aż wszystkie zostaną odebrane. 
W przypadku przyjmowania mniejszej porcji danych niż została wysłana serwer dzieli ją na części i odbiera do momentu, aż cała porcja zostanie odebrana.
Gdy serwer ma możliwość przyjęcia większej porcji danych niż została wysłana to przyjęta zostaje jedna cała wiadomość lub więcej, jeśli podczas oczekiwania na rozpoczęcie odbierania zostało wysłane więcej wiadomości.
Innymi słowy serwer odczytuje z bufora wszystko, co jest w stanie (limit odbieranych jednorazowo danych).

Gdy serwer odczytuje wiadomości szybciej niż są wysyłane, to jest zmuszony do oczekiwania na program kliencki.

Klient wysyła dane, bez względu na to, czy serwer je odebrał. Dzieje się tak aż do momentu zapełnienia bufora (wielkość rzędu MB).
W takim wypadku klient czeka na zwolnienie wystarczającej ilości miejsca w buforze, żeby porcja danych jaką wysyła zmieściła się w nim. Zatem wielkość wysyłanej porcji danych nie ma znaczenia, w czasie, gdy w buforze znajduje się dość miejsca do wysłania danej porcji.

Żadna porcja danych nie jest utracona.

Komunikacja UDP:
Podobnie jak w przypadku połączenia strumieniowego, serwer odczytuje dane, aż wszystkie, które znajdują się w buforze zostaną odczytane. Jednak nie wszystkie porcje danych są odczytywane, jeśli serwer odbiera dane w zbyt wolnym tempie. Niektóre z nich są wtedy tracone.

Część danych jest również tracona jeśli bufor serwera jest mniejszy niż bufor klienta. Serwer odczytuje dokładnie tyle komunikatów ile jest wysłanych (jeśli działa z podobną bądź większą szybkością niż klient), jednak w przypadku zbyt małego bufora nie są one dzielone, tylko zostają obcięte do rozmiaru, jaki serwer odbiera. Pozostała część danych jest tracona.

Jeśli dane są wysyłane z podobną szybkością, z jaką są odczytywane, to serwer odbiera wszystkie. W przypadku większej szybkości serwera niż programu klienckiego serwer oczekuje na odbiór danych (podobnie jak w przypadku protokołu TCP).

Klient wysyła dane niezależnie od tego, czy są odczytywane.

Maksymalna porcja danych to 63 kB 995 B. Jeśli klient chce wysłać większą porcję, to jest mu to uniemożliwiane i funkcja sendto zwraca błąd.